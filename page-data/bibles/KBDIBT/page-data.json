{"componentChunkName":"component---src-templates-bible-jsx","path":"/bibles/KBDIBT/","webpackCompilationHash":"ed11c0219135d07a20d9","result":{"pageContext":{"isCreatedByStatefulCreatePages":false,"bible":{"id":"KBDIBT","language_id":2746,"versification":"synodal","numeral_system_id":"western-arabic","date":"2009","scope":"P","script":"Cyrl","derived":"","copyright":"©","reviewed":1,"notes":null,"language":{"id":2746,"status":"published","iso":"kbd","glotto_id":"kaba1278","iso2b":"kbd","iso2t":"kbd","iso1":null,"rod_id":null,"name":"Kabardian","maps":"Western Russia","status_id":"5","modified_by":1,"created_by":1,"modified_on":"2018-10-16 17:00:35","created_on":"2018-02-12 19:32:24"},"alphabet":{"script":"Cyrl","name":"Cyrillic","direction":"ltr","unicode":true,"requires_font":false},"translations":[{"language_id":6414,"bible_id":"KBDIBT","vernacular":0,"needs_review":0,"generic":1,"name":"Portions of the Bible in Kabardian","description":"Мы къыдэкІыгъуэм щызэхуэхьэсащ Тхьэм и Псалъэм щыщ тхылъитІ. Тхьэм и Псалъэр – Библиер – дуней псом нэхъ пщІэ зыщыхуащІ икІи щадж тхылъхэм ящыщщ. Абы къыхэкІкІэ, дэтхэнэ цІыхуми, ар къызыхэкІа лъэпкъми, и динми, щыпсэу щІыпІэми емылъытауэ, и бзэкІэ а тхылъым еджэну Іэмал игъуэтын хуейщ. Іэджэ щІауэ цІыхухэр зыгъэпІейтейуэ къекІуэкІ упщІэхэм жэуап ярет Библием: дэнэ дыкъыздикІар, сыт дыщІэпсэур, сыт апхуэдиз мыгъуагъэ дунейм щІытетыр, цІыхур лІэмэ, къыщІэлъыр сыт? Библиер Хьисэ и Іумэтым итхэм я Тхыгъэ лъапІэщ, ауэ ар зыхуэгъэзар абыхэм я закъуэу зи гугъэхэр щоуэ. Библием щыщ Іыхьэ куэд муслъымэнхэми ягъэлъапІэ – ахэр КъурІэным зи гугъу ищІ бегъымбархэм ятепсэлъыхь тхылъхэрщ. ЗэуIу тщIа тхылъитIым я зыр Даут бегъымбарым и адэжьхэм теухуащ, адрейр зытепсэлъыхьыр Инус бегъымбарырщ. ТхылъитІми хэзыгъэгъуазэ Іыхьэ яІэщ. Абыхэм къыуагъащІэ тхылъхэр зытеухуар, уи нэгу къыщІагъэхьэ а псор къыщыхъуа зэманыр, щІыпІэр, къаІуатэ Іуэхугъуэхэр щекІуэкІа хэкухэм а зэман жыжьэм я щытыкІар. Библиер зэдзэкІынымкІэ Институтым икъукІэ и гуапэщ адыгэбзэкІэ еджэхэм Библием щыщ Іыхьэхэр а бзэмкІэ ябгъэдилъхьэныр. Мы тхылъхэр зэдзэкІыным цІыху куэд елэжьащ – зэдзэкІакІуэхэр, щІэныгъэлІхэр, редакторхэр. Абыхэм я лэжьыгъэм папщІэ фІыщІэ ин яхудощІ. Библиер зэдзэкІынымкІэ Институт Руфэ и хъыбар Хэзыгъэгъуазэ Гузэвэгъуэшхуэ къытепсыхэу, иужьым куэду Тхьэм и нэфІ къызыщыхуа, израил лъэпкъым щыщ зы унагъуэ теухуа хъыбарщ мыр, тхыдэм щыщу. Къыщыхъуар Израилырщ, илъэс минищ хуэдэ и пэкІэ. А зэманым израил лъэпкъым пащтыхь яІэу щытакъым, къэралыр зезыгъакІуэр хеящІэрт. ХеящІэм и къалэныр зэригъэзащІэм къищынэмыщІауэ, гъунэгъу лъэпкъхэр къащытеуэм деж ар дзэ паши хъурт. ЦІыхубэратэкъым хеящІэр тезыгъэувэр, атІэ езы Тхьэм къыхихырт, абы къыхэкІкІэ хеящІэр къулыкъу лъагэт. Израил лъэпкъыр Зиусхьэну Тхьэм къыщыбгъэдэкІа зэмани щыІащ. Къагъэзэжын папщІэ, абыхэм гъэунэхуныгъэ зэмылІэужьыгъуэхэр, насыпыншагъэхэр къахуигъакІуэрт Тхьэм, зауэ, гъаблэ сыт жыпІэми. Руфэ теухуа тхылъыр къыбгурыІуэн папщІэ, абы щыгъуэ зекІуа хабзэхэм, Мусэ бегъымбарым Теурэтым щитхыжахэм, уащыгъуазэу щытын хуейщ. Мы тхылъым псом хуэмыдэу гулъытэшхуэ хуещІ «щэхужакІуэ» цІыхум иІа къалэнхэм. Пасэм Израилым щэхужакІуэ щыхъужыр Іыхьлы гъунэгъут, Теурэт ХабзэмкІэ къалэн хэхахэр иІэу. ЩэхужакІуэм и Іыхьлым и лъапсэр къищэхужын хуейт, абы ар ІэмалыншагъэкІэ ищэн хуей хъумэ, икІи и Іыхьлыр къищэхужын хуейт, ар пщылІыпІэ ихуамэ. И Іыхьлым илъ ищІэжынуи абы къытехуэрт. Бын къыщІэмыну и Іыхьлыр дунейм ехыжмэ, щэхужакІуэм абы и фыз къыщІэнар щхьэгъусэ ищІын хуейт. Абы щыгъуэ япэу къалъху къуэр дунейм ехыжам и къуэу ябжырт, икІи абы къыщІэна мылъкур, лъапсэр зэрыщыту сабийм къылъысырт. Дунейм ехыжар лъэужьыншэу мыкІуэдыжу къанэрт апхуэдэ щІыкІэкІэ. НэгъуэщІ хабзи ущрохьэлІэ Руфэ теухуа тхылъым, тхьэмыщкІэхэмрэ хэхэсхэмрэ къыщхьэщыжу. А хабзэм хуэмыщІахэр хуит ищІырт, гъавэр Іуахыжа нэужь, щхьэмыж кІэрыхуахэр губгъуэм къыщащыпыну. Абы ипкъ иткІэ гъавэр къэзыхыжхэм тхьэмыщкІэхэм папщІэ губгъуэм щхьэмыж къранэн хуейт. Руфэ теухуа тхылъым наІуэ ещІ Тхьэм израил лъэпкъым зэрыпсэуну хабзэ яхуигъэуву, Тхьэм щыгугъыу икІи и унафэм щІэту псэухэм Абы и нэфІ къащыхуэу зэрыщытар. НэгъуэщІ лъэпкъым щыщхэри Тхьэм къыхиха лъэпкъым щыщ зэрыхъуфынум, Тхьэм и жьауэ зэрыщІэувэфынум и щапхъэ наІуэщ Руфэ и хъыбарыр. Абы быдэу ди фІэщ ещІ фІэщхъуныгъэ зиІэ дэтхэнэри, зыщыщ лъэпкъым емылъытауэ, Тхьэм къызэрищтэр. Руфэ нэгъуэщІ лъэпкъ къыхэкІами, Зиусхьэну Тхьэм и лъэпкъым щыщ хъуащ. БоІэз дэкІуэри, абы къуэ игъуэтащ. Пащтыхьышхуэ Даут бегъымбарым и адэ Исий Руфэ и къуэрылъхущ."}],"filesets":[{"id":"KBDIBT","asset_id":"dbs-web","set_type_code":"text_plain","set_size_code":"NTPOTP","laravel_through_key":"KBDIBT"},{"id":"KBDIBT","asset_id":"dbs-web","set_type_code":"text_format","set_size_code":"NTPOTP","laravel_through_key":"KBDIBT"}],"links":[{"bible_id":"KBDIBT","type":"web","url":"http://ibtrussia.org/en/text?m=KBD","title":"PRTNS","provider":"IBTRussia","organization_id":10}],"country":[{"country_id":"CM","continent":"AF","name":"Cameroon","laravel_through_key":2746}]}}}}